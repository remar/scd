 Moussaka

Ingredienser
Portioner: 4

1 gul lök 
2-3 vitlöksklyftor
3 msk olivolja 
500 g lamm- eller köttfärs
1 förpackning (500 g) krossad tomater 
2 msk tomatpuré
1 tsk honung
1 tsk salt 
1 krm peppar 
2 auberginer, ca 600 g
1 tsk salt 
3 dl mild naturell yoghurt
3 ägg
1-2 krm peppar 
200 g hårdost


Gör så här
Skala och finhacka lök och vitlök. Fräs löken i 1 msk av olivoljan i
en stekpanna. Tillsätt färsen och låt bryna med tills den fått fin
färg. Häll över tomatkross och tillsätt tomatpuré, honung, salt och
peppar. Låt puttra under lock ca 30 min.

Skölj och skär auberginen i ca 1 cm tjocka skivor. Lägg ut skivorna på
dubbelvikt hushållspapper och strö över saltet. Låt ligga ca 15
min. Stek auberginskivorna i resten av olivoljan i en stekpanna ca 2
min per sida. Varva köttfärssås och aubergine i en lätt smord
ugnssäker form. Vispa samman yoghurt, ägg och peppar. Häll blandningen
i formen och häll över riven ost.  Gratinera mitt i ugnen i 225ºC, ca
20 min.  Servera moussakan med en grön sallad.
